292 ADMONITlo LECTORI.

addidimus iis, quae Festi esse arbitrabamur: ad ea vero, quae scimus eius esse, cogno-
men eius adscripsimus. Reperietur hoc in M. O. Ρ. Τ. V. litteris. Ea ex Aldi, et Masei
libris sumpsimus, in quibus poterit haec editio ab iis, qui eas pagellas habent, emen-
datior fieri. Et quoniam verrius Flaccus primus huius operis auctor fuit: quaecumque
eius opera extant, quaeque de eo ab aliis referantur3 initio collocavimus.

 

ADMONITIO

DE: HAG NOVA EDITIONE. (QUAM CURAVIT IOANN. CLERICUS.)

LECTORI.

Cum statuissemus recudere Parisiensem Editionem Pompeii Festi, moniti sumus ei non-
nulla deesse3 quae si supplerentur, Lectorum usibus accommodatior futura haec nostra
Editio videbatur. Primum deerant notae integrae viri summi Ios. Sculigeri, quas con-
tractas suis admiscuerat Vir Clarissimus And. Dacerizw, plerumque quidem addito no-
mine Scaligeri, sed et interdum omisso. Eas integras, atque subiecto constanter Scri-
ptoris nomine, edi hic curavimus. Secundo, idem praestitimus in notis Ant. Augustini
et Fulvii Ursini, quas deesse etiam videbamus, nisi earum obiter meminisset Dacerius.
Scaliger quidem et Augustinus nondum viderant Fragmentum Festi‚· sed tamen feli-
cissime lacunas exemplarium suorum subinde supplevere, praesertim Scaliger3 a quo
ideo inspectum fragmentum, quamvis dissimularit, fuere qui crediderint. Attamen et
interdum ab eius vocibus abit, ita tamen ut si aberret docte omnino hallucinetur‚ et
lectu sit dignissimus. Tertio, Fragmentum et Schedas cum notulis Ful. Ursini sub-
iunximus, ut a Lectoribus possent cum superioribus comparari. Tametsi enim ex iis sup-
pletae sint lacunae Festi, nonnulla etiamnum sunt quae in eo non comparent, et quae
intercidere negligentia nostra nefas (luximus. Haec de hac Editione monenda habeba-
mus, ad quae hoc unum accedet, innumera menda Typothetarum, quae in Editiouem
Parisiensem irrepserant, ex hac fuisse diligenter sublata. Vale.

