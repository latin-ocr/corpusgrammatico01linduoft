xiv PRAEFATIO 'roMl SECUNDI.

sui et supplevi, ita ut omnia, quae ibi nulla sigla addita reperiuntur, a me profecta existimanda
sint. In qua recensione hoc mihi habebam propositum, id quod supra dixi, ut locos a viris do·-
ctis citatos requirerem et diligentius demonstrarem, ubi legerentur; quod quum non ubique fa-
ctum apparet, sciant lectores, me locum licet diu quaesitum, non reperisse. Addidi praeterea
quasdam etymorum rationes a me inventas, quas putabam veras esse3 ceterum quae ad rerum
Romanarum antiquitates vel a me notata vel ex aliorum scriptorum, recentiorum maxime, com-
mentariis exscripta habebam, interpretamentis singularum glossarum adieci. Quae tamen a me
profecta omnia, si ingentem commentariorum molem respicias, perpauca sunt et vix in censum
venire possunt. Satis igitur habebo, si lectoribus virorum doctorum ad Festum commentarios
recte dispositos et emendate expressos dedisse visus fuero. In quibus commentariis disponendis
hoc maxime incommodum accidit et laboriosum, quod quum superiores interpretes omnes, Anto·-
nius AugustinuS, Scaliger, Dacerius, Gothofredus notas suas ad glossas ex ordine iusto alphabe-
tico positas ascripsissent, omnia in commentariis notata disrumpenda et ad antiquum ordinem, qui
,nativus est, disponenda atque adornanda suerunt. Praeterea Dacerius fere semper integras Scali-
ger-i notas ita suis intertexuerat, ut saepe vix internosci possent. Qua de caussa aut Scaligeri
notae bis erant describendae, aut Dacerii animadversiones in brevius contrahendae atque alieno
ornamento denudandae erant, quod posterius feci, uti par erat. Idem in notis Gothofredi saepe
faciundum fuit. Tum in notis Fulvii Ursini fragmento Festi ac schedis subiectis locos scriptorum
citatorum raro diligentius monstravi, propterea quod iidem loci fere semper in commentariis re-
currunt, ubi ista demonstratio, ut diximus, facta est. ,

Sic igitur haec nova Paulli ac Festi editio tandem ad umbilicum est perducta. Quae quo
utilior esset viris doctis eiusque usus promtior3 indices curavi adiiciendos, quorum primus glossas
Paulli atque Festi continet primis verbis ita indicatas, ut, quum ordinem alphabeticum iniuria
his scriptoribus obtrusum reliquerimus, singulae facile reperiri possent. Praeter hunc tres adii-
ciuntur indices, ita quidem adornati, ut secundus scriptores a Paullo et Festo citatos et eorum
locos qui in notis sunt emendati, contineat, tertius sit rerum et verborum a Paullo, Festo et in
commentariis illustratorum, qui antiquitates maxime ostendit; quartus denique Graeca monstret.
lta xii-is doctis, qui hac nostra editione sunt usuri, optime consultum iri putavimus.

ln volumine primo liuius Grammaticorum corporis inde a pag. 309. usque ad finem, hoc
est in Asperi lunioris et Phocae opusculis ex errore typographico omnes loci ex poetis citati uncis
inclusi sunt. Qui unci plane otiosi manuscriptis schedis a me propterea erant adiecti, ut typo-
thetae ostenderem, quae loca separatim excudenda essent3 id quod in prioribus plagulis ubique
feceram. Verum nescio quo casu factum est, ut ille hoc signum non amplius intelligeret et plane

otiosum et supervacaneum poneret. Hoc lectores etiam monitos volebam. Scripsi in Gymnasio
zittaviensi Idibus Sextii. cloloeccxxxu.

