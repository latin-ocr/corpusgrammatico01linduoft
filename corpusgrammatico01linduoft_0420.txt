xu PRAEFATIO

tinam hane procrastinationem ortam esse tum ex stomachi valetudine, quae ex multis abhinc annis
me quotidie fere exercitum nimis habet, tum e concatenatis laboribus, qui si illa per horas re-
spirare sinit, concessam moram potius muneri, quam officiis dare iubent. Praeterea nec Codicis
illius ea esse videtur indoles, ut aut Te aut me huius morae poenitudo vehementer possit inces-
sere, cum quantum adhuc ex eius usu mihi intellectum est, in plerisque conveniat cum antiquio-
ribus Festi editionibus inprimisque cum Aldina, quacum aliquoties ubi usus venit, contendi. Sed
haec Tu me melius iudicabis, cum in his scriptoribus habites, ego tantum peregriner. Praeter
113110 collationem, quam summa fidelitate a me factam esse, facile ex eo intelliges, quod vel
minutissimam et per se nullius pretii diversitatem enotavi, quod ad Festum attinet nihil habeo,
quod labores Tuos admodum iuvare possit. Nam quae schedula adiecta continet, excerpta vide-
licet pauca de Codice Vindobonensi, ea nec magni pretii sunt et transscrIpta unius horulae spatio,
cum iam in eo essem ut vasa colligerem. Praeterquam autem Monacensem illum et vindobonen-
sem nullus alius per tot Germaniae et Helvetiae bibliothecas, quas peragravi, Codex Festi sese
mihi obtulit.

De Nonio vix est, quod commemorem. Exstat in bibliotheca Academiae Hafniensis eius
editio, quae Parisiis 1614, S. prodiit (Merceriana) olimque κτῆμα fuit Lucae Langermanni‚ deinde
Gudii. Prior illam ao, 1645„ cum Daventriae esset, contulit eum MS. libro 10. Gerh. Vossii et
cum editione lensoniana veneta-176„ atque utriusque lectiones accuratissime suo exemplo adiecit.
Eas ego cum ante quinque annos Hafniae per aliquot menses degerem, describere meoque libro
addere coepi. Sed cum intelligerem, utrisque enotandis tempus non suffecturum, missis Ienso-
nianis mox in solis Vossianis substiti, quas tamen ipsas nisi usque pag. 369„ negotiis aliis ao tem·-
pore impeditus, absolvere tum non potui, impedientibus bibliothecae illius legibus ut mecum du-
cerem librum Langermannianum. Quum vero Vossianus ille Codex inter omnes Nonii qui ad
notitiam virorum doctorum venerunt, facile fama celebratissimus, a multis olim iam inspectus, et,
ni memoria me fallit, post Vossii mortem in bibliothecam Lugdunensem delatus sit, iam vero
Tute ipse illius bibliothecae thesauris praesens incubuisti3 vix futurum puto, ut meum exemplar
Tibi usui esse possit, etiamsi daretur illud ad umbilicum usque perficere, quod futurum existimo
proxima aestate, si Deus vitam dederit, qua Hafniam denuo excurrere in animo habeo, ut Upsa-
liam contendam, cuius urbis bibliothecam nemo dum excussit, licet vix possit dubitari in ea
multa exstare, quibus iuvari possint antiquae litterae. Quicquid enim vetustorum librorum ex omni
orbe convasarunt Heinsius, Bochartus, Salmasius, Schefferus aliique, quo acceptiores essent reginae
Christinae, eorum tantum partem secum traxit illa in Italiam et Vaticanae moriens dedicavit, reli-
qua in Suecia remansit et Upsaliae. Sed haec extra oleas. Quod si vel sic secus putaveris et
nec Vossiani diversitates iam possideas, aut meum exemplum Tibi usui esse posse existimes, uno
verbo significa, et quicquid est, illico praestabo. Idem promitterem de duobus tribusve exemplis
Festi Noniique typis exscriptis, quibus per tempora in margine adscripsi nomina. virorum docto—
rum, in quorum libris olim legi illorum hunc illumve locum aut emendatum aut illustratum, si
aut propter quotidianum usum iis facile carere possem, aut suspicari, in iis esse, quae obtutum
tuorum oculorum effugerint, magis, quam mei, in eam rem intentorum. Tu interim, Vir Do·-
ctiss., vale ex animo et res Tuas litterariique orbis feliciter age. Plura fortasse his adderem, si
domi essem et in suppellectile mea. Ruri enim haec scribo, quo valetudinis caussa dego apud

fratrem, qui ex tanto numero unus mihi superest. Iterum vale. Scrib. raptim Arensboci prope
Luhecam d. xxm. Iulii clolocccxxrn.

