EX EDITIONE RELIQUIARUM FRONTONIS A NIEBUHRIO

CURATA

DE AUCTORE HUIUS LIBELLI IUDICIUM
N l E Β U H R Ι I.

Exstat in bibliothecis Italicis libellus ex lexicorum genere, eo insignis quod plurima servavit ex
Historiis Sallustianis, atque ex Ciceronis qui interciderunt libris, fragmenta, in quibusdam codi-
cibus inscriptus M. Frontonis exempla elocutionum, in aliis vero Arusiani (seu Volusiani] Messi
quadriga. Prioris generis librorum auctoritate, seculi XVI. eruditi plerique, qui inde fragmenta
hauserunt, Frontonem laudant3 Maiusque, de augendo Frontonianorum librorum numero sollici-
tus, in eorum partes concessit, librumque ex Codice Ambrosiam, xvi. seculo scripto, una cum
illis edidit. Nullus exstat liber, cui de suo minus attulerit auctor: neque enim eius praeter lem-
mata verbum ibi invenies, uno fortasse excepto loco v. detraho de te.- sed ibi quoque ita bar-
barus est serm0, ut a vetere scriptore profecta esse nequeant. Excerpsit ille ex quattuor scripto-
ribus (unde quadrigae nomen inditum) Terentio, Cicerone, Sallustio et Virgilio, quae notatu
dignae viderentur elocutiones, ita ut ipsas litterarum ordine lemmatis loco poneret, deinde verba
subiungeret scriptoris, apud quem invenisset, tali modo: Abundans illius rei. Virg. ΕΟΖ. Nivei
quam luctis abundans, — Urbs et nomini plurali subiunctum. l't'rg. Aen. X. Quique urbem
liquere Cosas. Cicero de signis.- Urbem iS'gsrctcusus maximam esse Graecarum. Iam vero,
postquam Frontonis de romani sermonis auctoribus iudicium innotuit, qui de Virgilio et Terentio
taceat, Ciceronem antiquioribus certe non praeferat, quis illum credat, si huius generis libro con-
sarcinando operam dicasset, non Catonem potius illum suum, Enniumque cum C. Crispo adhibi-
turum fuisse? ltaque librum, qui tam gravi indicio Frontoni abiudicetur‚ et ita tenuis, et col-
lectis inde a Carrione, Patricio et Sigonio fragmentis iam nullius fructus sit, qui praeterea a
parte testium alii auctori diserte tribuatur, non recepinmS, quum praesertim moli sumptuique edi-
tionis nostrae parci voluerimus.

Raphael volaterranus inter libros qui a. 1⁴9⁴. in Bobiensi bibliotheca inventi fuerint,
Cornelii Frontonis elegantias Latinus recenset: quae si fuerunt exempla, de quibus hic sermo
est, vetusti quidem Codicis auctoritatem habet qui illa Frontoni vindicat3 ea tamen quam infirma
sit inter omnes qui sapiunt convenit.

