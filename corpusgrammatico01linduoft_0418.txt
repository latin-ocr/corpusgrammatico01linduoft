x PRAEFATIO

aliquot locis vulgares Festi libros emendare coepit; reliquiae vero ad Aldum Manutium pervenere,
qui conatus est cum Paulli Epitome eas coniungere et quasi unum corpus ex duplicibus membris
conficere. Simili ratione ex utroque libro confectus alter liber exstabat apud Achillem museum,
Aldino locupletior, reapse tamen imperfectus, Ea res movit Antonium Augustinum accepto veteri
monumento Festi a Rainutio Farnesio Cardinale (cui id Michaelis Silvii Cardinalis testamento reli-
ctum erat) ad utrumque auctorem Festum et Paullum ordine litterarum paullo aptiore coniun-
gendum3 lectore qua licuit admonito eorum quae Festi quaeque Paulli essent, neglecta quoque
prava librorum Festi divisione, quam Aldus confecerat. Sed cum antiquitati sua ac peculiaris sit
maiestas et forma, Fulvius Ursinus idem vetus monumentum Festi, ex Farnesiorum bibliotheca,
uti erat plane mutilum ac lacerum, iisdem pagellis iisdem lineis repraesentavit, nisi quod chara-
ctere Italico de suo ingenio ac per coniecturam partim exesas partim fugientes sententias Festi
primum supplevit3 iis autem quae plene exstabant ac legi poterant, coniecturas margini adiecit.
Festo ita mutilo schedas, quae apud Pomponium Laetum fuissent, idem Ursinus, uti eae erant,
subiecit. Hunc alii insecuti, spreto tantae vetustatis monumento atque exemplari, Antonii Augu-
stini editioni Ursinianam confudere. Nos contra; utrasque enim separatim edidimus, priore qui-
dem loco post Verrium Flaccum, hoc est Festi fragmentum uti purum ac simplex fuit, cum
schedis Pomponii Laeti3 secundo compositum ex Paullo Diacono et Festo ab Antonio Augustino
corpus. Nam et simplicia natura priora3 et hac quoque ratione magnis viris laus sua ac propria
redditur3 sed et vetustatis venerandae species curiosis conservatum et reliquis post Ursinum divi-
nandi occasio maior patet: ut nihil dicam, hac etiam editione magnum in eo lectioni adiumen-
tum, quod primores dictiones, de quarum interpretatione agitur, hac nota peculiari 9 a ceteris
distinctae atque separatae sunt, ut primo obtutu in lectoris oculis incurrant, quae alioqui absce-
dentes ac reliquis commixtae, propter eundem tenorem litterarum, lectori fastidium adferebant.
Hoc te volui, Lector. ’

Hactenus Gothofredus. Ex quibus intelligitur, nobis in hac editione adornanda duo ante
omnia fuisse agenda; primum quidem, ut Paulli epitomum a Festi reliquiis plane separaremuS,
deinde ut ordinem alphabeticum a prioribus editoribus invectum, quem neque Paullus neque Fe-
stus iustum atque exactum observarant, tolleremus et utrumque opus ad pristinam suam rationem
atque nativam condicionem reduceremus, Atque haec aliis quoque de caussis necessaria esse vi-
debantur. Nam saepe e Festi fragmentis uberiores interpretationes petitae inconsulto Paulli glossis
erant admixtae, ut futili epitomatori honos accessisset quo plane videretur indignus, Tum Paul-
lus pariter atque Festus et similes glossas, licet secundum iustum ordinem alphabeticum disiun-
ctas, composuerunt, et saepenumero interpretamenta sua atque orationem particulis coniunctivis et
consecutivis coniunxerunt, quae omnia iusto ordine alphabetico introducto plane tollenda oratio-
nique scriptorum plane alins color inducendus erat. Igitur non dubitavimus Paulli epitomam secun-
dum antiquissimos Codices manu exaratos edere, Festi autem fragmenta ac schedas secundum
Fulvii Ursini editionem referre, hac tamen cautione, ut disruptis et motis loco suo schedis illis,
quae apud Pomponium Laetum fuerant, ordinem nativum suumque locum assignaremus

Quod vero ad armilia attinet critica, quibus in hac editione noxis usi sumus; facile patet
ad Festi fragmenta ac schedas a nobis nihil potuisse adhiberi novi, quum laceratus ille ac male
habitus codex bibliothecae Farnesianae iam in regia bibliotheca Neapolitana asservetur, ad quam
nobis aditus patebat nullus. Neque quicquam salutare sperari poterit tractato illo veteri codice a
manibus pretio conductis. Maxime enim videtur esse necessarium, ut homo aliquis egregie doctus

