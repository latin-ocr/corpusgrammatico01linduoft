 

PRAEFATIO EDITORIS.

Sequitur iam Probus, non ille quidem antiquus M. Valerius Probus, 'quem
Suetonius in libello de Grammaticis illustribus „nimis pauca et exigua de
quibusdam minutis quaestiunculis edidisse“ testatur, sed haud dubie serior
quidam eiusdem nominis. Credibile tamen est, ne huius serioris quidem
Probi libros ad nos pervenisse integros, quum in antiquissimo illo Codice,
ex quo hos libros nunc denuo emendatos edidi, librum Sancti Columbani
Bobiensis intelligo, quem in bibliotheca Vindobonensi contuli, inventum sit
Fragmentum Grammaticum aliquot plagularum, quod cum huius Probi
Catholicis maxime consentiebat iisque persimile esset, sed longe uberiora et
amplius exposita continebat, quam quae in his excerptis habentur. Etiam
subscriptio libri in Codice haec erat: Finil: de Catholicis Probi. Sed seque-
batur tamen etiam alia subscriptio, ita comparata: Feliciter ars Probi,
Grammatici Urbis, explicit catholica. Ut igitur ex his subnotationibus nihil
magnopere certi colligi possit. Codex, quem dixi, e Bobiensibus est, dili-
gentissime exaratus, quippe ab eadem, qua scriptus, manu expunctis et
correctis tantum non omnibus, quaecumque supervacanea essent vel scri-
ptoris errata, ut videtur, inter primam descriptionem animadverso errore.
Nihil habet distinctionis practer quaedam puncta ad litteras vocabulorum

non plene perscriptorum posita; interdum virgulae ad distinguenda singula

