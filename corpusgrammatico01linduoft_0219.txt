PRAEFATIO ANGELI ΜΑΙΙ.

Opus grammaticum quod extremum in mea Frontoniana Editione excudendum curo, inscribitur
in Codice Ambrosiano (D. 498. part inf.) CORNELII FRONTONIS EXEMPLA ELOCUTlo-
NUM. Iam hic Codex longe alius est, atque antiquissimus Palimpsestus, ex quo superiora Fron-
tonis Scripta prodierunt. Quum mihi exploratum sit, hoc Opus ab aliis tribui Arusiano (seu
Volusiano) Messo sequioris aevi oratori et grammatico, proponenda censui quaedam argumenta,
ob quae Frontoni nostro asserendum videbatur.

1. Hoc Opus in Codice Ambrosiano nomen Cornelii Frontonis, ut dixi, diserte prae
se fert.

2. Codices nullo sere in loco antiquiores nobilior-esve, quam in Coenobio Bobiensi
fuerunt. Iamvero in eius coenobii pluteis inter alios Grammaticos veteres Cornelii quoque Fron-
tonis Elegantiae latinae exstiterunt. Eius rei testis est luculentus in sua Geographia Volater-
ranus his verbis: „Hic (in Bobiensi Coenobio) anno MCCCCXCIHI. huiuscemodi libri reperti
„sunt . . . . Terentianus Maurus de literis, syllabis et metris omnis generis. Caesius Bassus.
„Velius Longus de orthographia. Adamantius Martyrius (le B litera muta, et V vocali. Probi
„ catholica. Cornelii Frontonis Elegantius latinae. Sergius grammaticus de litera etc.“ Porro
Elegantius latinas Cornelii Frontonis quis aliud existimet quam hoc Scriptum, Exempla elocu—
tionum, quae reapse sunt Elegantiae sermonis latini? Neque enim hic titulus convenit alii Cor—
nelii Frontonis Opusculo item grammatico edito et inscripto De Dzfferentiis vocabulorum, quae
dici Elegantius latinae rix posse videntur. Ergo Libellus, Exempla elocutionum in Codice
Bobiensi Cornelio Frontoni adscriptus fuit. Codex tamen Ambrosianus, quo nos utimur, non est
antiquus, nec Bobiensis videtur, sed omnino saeculo XVI. scriptus.

3. Carolus Sigonius qui Fragmenta Ciceronis primus collegit, testatur, se ad eam rem
Codice usum esse, in quo erat Opusculum Cornelii Frontonis Exempla elocutionum. En
eius verba ad Ciceronis Libri I. de Rep. Fragmentum primum: „Hoc Fragmentum, ut multa post
„alia, ex Cornelii Frontonis grammatici veteris libro quodam qui elocutionum Exempla inscri-
„ptus est, mutuatus sum: quem librum ex intimis Rainutii Fal-nesii, Cardinalis illustrissimi, the-
„sauris, domino ipso concedente sumptum ad me Roma iuvenis ornatissimus atque doctissimus
„Fulvius Ursinus, amicus meus, misit. Hic autem, cum praeclara multa eaque incognita Cicero-
„nis ad antiqui sermonis formulas demonstrandas exempla contineat, adeo mihi ad haec concin-
,‚nanda Fragmenta suit commodus, ut, quidquid iis ornamenti hac nova editione accesserit, id

1) Lib. 4. prope finem.
Cc *

