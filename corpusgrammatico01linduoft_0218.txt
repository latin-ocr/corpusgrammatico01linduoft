202 PRAEFATIO EDITORIS.

Ceterum quinam fuerit Arusianus, atque Messiusne an Messias potius
scribendus sit, nunc quaerere non vacabat. Quae de Frontone disputaverat
Angelus Maius, quaeque de libello Frontoni abiudicando dixit Niebuhrius
in Editione Frontonis reliquiarum, ea huic meae editioni praemittenda 111-
dicavi. Notabile est, in codice Gudiano bis citari Symmachum, quum iu
reliquis ex quatuor tautum priscis illis scriptoribus, Terentio, Sallustio, Ci-
cerone, Virgilio exempla sint petita. Donec certius constiterit, quo tempore
vixerit Arusianus, illos Symmachi locos pro suppositiciis habendos putavi
ac proinde in notas transscripsi, 11011 pro certo affirmare ausus, nihil eos
ad Arusianum pertinere. Facile enim fieri potuit, ut Arusianus, vel recen-
tis alicuius illecebrae libro suo conciliandae caussa, vel gratiam ac favo-
rem ipsius Symmachi captans, si forte illius aetate viveret, a norma sibi

praestituta paullum deflecteret atque recentiorem scriptorem aliquoties in
scribendi exemplum laudaret.

Silentio praetereundum non est, me in hoc libello Salustii nomen
una Z littera scripsisse, quam veram esse scripturam puto, licet aliter pro-
nunciasse veteres facile largior. Commemorare tamen debeo, huic scribendi
rationi non ubique favere codicem Gudianum, quem initio putabam anti-
quierem scripturam referre omnibus in locis, qua in re me errasse, postea
intellexi. Retinui tamen illam per unam l scribendi rationem, qua coepe-
ram. Scripsi in Gymnasio Zittaviensi Idib. Augusti cIoIocccxxx.

