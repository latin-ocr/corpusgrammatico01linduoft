VIRO

PERILLUSTRI AC GENEROSISSIMO
BERNHARDO LIBERO BARONI A LINDENAU

S. P. D.

FRIDERICUS LINDEMANNUS.

Quantum Tibi debeat, Vir Petiliustris, haec Grammaticorum Latinorum editio feliciter progre—
diens et fausto cursu ad umbilicum contendens, et ipse probe scis neque alii nesciunt. Quapro-
pter haud opus videbatur esse, id ipsum ut hoc loco exponerem3 verum et gratias agere Tibi
et qua ratione continuaretur coeptum opus, hac epistola Tibi enarrare, non sine idonea caussa
constitui. Etenim quum haud parvum est, quod Tu, gravissimis regni et restituendi et admini-
strandi curis atque negotiis distractus, doctorum etiam hominum nugas esse aliquid putare soles,
quippe ipse principem locum inter viros doctos tenens; tum imprimis magnum et nobis quidem
admirabile, quod ne Grammaticae quidem artis ac Latini sermonis studium impensius ac recondi-
tius a Tua cura Tuoque patrocinio alienum existimas. Proinde non dubito profiteri, me non
minus favore Tuo, quo amplexus es suscepta mea, quam auxilio, quo mihi es patrocinatus, in
opere strenue persequendo esse confirmatum; neque facere possum quin palam omnibus dicam,
per quem profecerim, cuius praesidio maxime fretus rem arduam conficere perrecturus sim. Vi-

des, quot et quantas habeam caussas, cur Tibi gratias agam3 eaeque Tibi hac Te publice

