appellandi concessa opportunitate actae sunto, quantae intelligi possunt maximae, quaS‚ quaeso,

comiter et clementi animo excipias.

Quum vero Te maxime auctore et deprecatore effectum sit, ut opera mea in emendan-
dis Grammaticae Latinae auctoribus haud temere posita videretur et prosperum tandem exitum
habitura3 non abs re putabam esse, si Tibi exponerem, quid iam a me esset praestitum, quae
praeparata essent, quae absoluta et confecta, ut fortunatus rei susceptae exitus sperari posset.
Et primum quidem scire Te volo, me cum hoc altero Grammaticorum volumine quod Festum
eiusque compilatorem Paullum continet, simul tertium prodire iussisse, quod complectitur Isidori,
Episcopi Hispalensis, origines sive Etymologiarum opus; quam rem sic institui non magis propter
argumenti similitudinem, quum uterque scriptor Romanarum rerum antiquitates praecipue tractet,
quam propterea quod auxilia ad Isidorum critica tunc iarn habebam parata. Tum scias, secutu-
rum esse proxime Van-onem de Lingua Latina, cuius reliquias quartum huius corporis volumen
continebit a Papio, doctore Berolinensi‚ curatas, qui et aliis ad eam editionem facultatibus com-
mendabilis fuit, et scriptas edidit Varronianus lectiones non sine approbatione exceptas, et a me
accepit Codicum Lipsiensis et Gothani ad Varronis libros varias lectiones, Deinde Varrone abso-
luto mea opera editi prodibunt Sosipater Charisius et Diomedes. Et quod ad charisium attinet,
unicus tantum eius liber manuscriptus antiquus adhuc invenitur, qui asservatur in bibliotheca regia
Neapolitana, idem, ex quo primus Charisium edidit Pierius Cyminius3 cuius collationem a Nie-
buhrio diligentissime factam, ut ipse ante mortem promiserat, in manus meas tradidit Ioannes
classenm, Vir Clarissimus. Eius collationis ope innumeris in locis emendari, haud admodum

augeri et suppleri scripta Charisii poterunt. Diomedi autem insignis contigit felicitas, ut tres eius,

