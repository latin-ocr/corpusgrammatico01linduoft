TOMI SECUNDI. xr

et in reliquiis Festi multa iarn lectione versatus Codicem illum summa cum fide ae religione ex-
scribat, spaciolis absumtarum atque exesarum litterarum diligentissime enumeratis atque emensis,
ut curatissime notetur, quot numero litterae ubique desiderentur. Cuius rei egregium exemplum
propositum est a Niebuhrio‚ viro incomparabili, Histor. Rom. tom. lI, pag. 143. ad quem locum
respeximus pag. huius nostrae editionis 563. seq. Ante igitur quam talem tam diligentem Festi
codicis Neapolitani habuerimus collationem imo descriptionem, nihil omnino auxilii, quod Festo
salutare sit futurum, exspectare poterimus

Paulli autem compilatoris codices contigit nobis esse tam felicibus ut antiquissimos adipi-
sceremur. Atque in eorum numero primus ponendus est Codex Guelpherbytanus ille, quem se-
cundum diximus, et sigla Gu. 2. insignivimus. Is codex est membraneus forma quadruplicata,
seculi decimi, aut etiam antiquior, olim Ludovici Carrionis, cum hac inscriptione: Excerpta ex
libris Pompei Festi de significationibus verborum. In fine plagulam habet separatam, quae
egregias aliquot glossas Teutonicas continet, quae ad seculum octavum pertinere videntur, quas
iam alii exscripserunt. Hoc praestantissimum exemplum, quo nullum, quod sciamus, in omni
Germania exstat antiquius, quo recentiora sunt adeo quae Lugduni Batavorum atque Parisiis ha-
bentur, huic nostrae Paulli editioni pro fundamento subiecimus. Quod ubi interdum ita fecimus,
ut antiquior orthographia negligeretur, duabus id de caussis a nobis admissum est3 primum quia
Paullum sui potius temporis orthographiam introduxisse, quam antiquam religiose servasse puta-
bamus, tum quod codicis antiquissimi fidem sequi quam nostras intrudere coniecturas malebamus,
id quod in priori iam horum Grammaticorum volumine facturn a nobis esse gaudemus. Alter
Codex Guelpherbytanus quem conferri iussimus, chartaceus est, recentissimus, quippe seculi
quinti decimi, in cuius fronte a Lauterbachio, bibliothecae illius quondam secretario, haec no-
tata sunt: Ex hoc codice poterunt suppleri commode lacunae, quere in editione Dion. Gotho-
fredi auctorum lat. linguae 1584. in Festo exstant. Verum plane falsum esse Lauterbachium
ac nihil in isto codice haberi, nisi interpolationes, vidit iam Ebertus, V. Cl. in libro: Bibliothecae
Guelpherbytanae Cocld. Gr. et Lat. pag. 72. Hunc codicem hac sigla Gu. l. notavimus.

Praeter hos duos Codices ad manus nobis fuerunt collationes codicum Monacensis, Bero-
linens& Lipsiensis. Et Monacensis quidem libri iam diu mihi collationem perhumane transmi-
serat A. G. Cramer-ns, lCtus, in Academia Kiloniensi professor, regi Daniae a consiliis reipu-
blicae. ls quum in libro, quem ediderat, chronica domestica inscripto, scripsisset, se velle viris
litterarum studiosis quae multa haberet collecta ad multos veterum libros emendandos comiter im—
pertire3 ego litteris ad eum datis, qui mihi esset πατρόθεν συμπατριώτης, petii, ut mihi ad
Grammaticos Latinos quae haberet congesta benigne permitteret. Vir praestantissimus statim re-
spondit summa humanitate ac plura promisit. Quibus promissis sic stetit, ut mihi suam Paulli

collationem cum Monacensi libro, additis litteris humanitate plenissimis, transmitteret, quarum
exemplum hic ascripsi.

A. G. Cramer S. P. Frid. Lindemann&

Praeterlapsi sunt quatuor sere menses, ex quo et Tibi, V. Cl. gratulatus sum de huma-
nissimis Tuis ad me litteris, et certiorem Te reddidi de proxime transmittenda Festi Tui varie-
tate lectionis e Cod. Monacensi. Quo promisso, quod nunc tandem exsolvo, etsi non steterim
nisi sero; facilem tamen paratamque mihi apud Te fore excusationem putavi, ubi perceperis diu-

*²⁴¹2

