ANGELI ΜΑΙΙ. 205

praefixo p. lx. Idem Burmannus in praefatione ad Virgilium p. XLI. Ruhnkenius in praefat. ad Ru—
tilium Lupum p. XXVI. Heynius in praefat. item ad Virgilium p. CCXXXXIV. aliique, qui tamen
rem ad trutinam revocasse numquam videntur.

Iam utrum hoe, quo scribo, tempore Libellus Elocutionum sit‘editus, mihi non satis ex-
ploratum est. Fabricius quidem ait ¹, illum e Codice Godfridi Graevii, Consulis Lipsiensis, ab
Andrea Stiibelio suis locis insertum novae Editioni Thesauri eruditionis scholasticae Basilii Fabri.
Lipsiae an. MDCCXVH. Sed revera Stiibelius nonnisi exempla aliquot ex eo libello in Thesauro
sno laudat, multa praetermittit, quodque pluris interest, verba Auctoris libelli plane supprimit:
adeoque libellus, quod quidem ad Stiibelium attinet, plane ineditus est. Anno autem MDCCXLII.
de eo libello sic ait Burmannus Iunior in Commentario de Vita Heinsii p, lx. „Luculentum hoc
„grammaticae rei monumentum tanto temporis intervallo privatis virorum doctorum armariis pres-
„sum mirari sane subit.“ Tum idem anno MDCCXLV. in praefatione ad Virgilium p. XLI. nec—
dum editum dicit. Denique Saxius in Onomastico Edit. Traiecti ad Rh. MDCCLXXV. p. DXI.
laudat P. Bondami Adnotationes ad Arusiani Messi Quadrigam sive Exempla elocutionum, cuius
libelli, inquit, non nisi duo folia maiori forma typis descripta sunt. Eam coeptam Editionem equi-
dem videre mirifice cupio, sed eadem incommodissime careo, neque porro Editio mea Frontonia-
norum Operum moras patitur. Sed utcumque demum ea res se habet, quum ego Frontonis Scri-
pta, quotquot invenire datum est, edenda curem, operae pretium me facturum existimo, si hunc
quoque libellum, sive antea editum sive secus, adiungam.

Sane hic libellus pretiosiore sui parte tunc spoliatus fuit, cum docti homines locos inedi—
tos Ciceronis et Sallustii ex eo delibatum. Neque tamen aliquam dignitatem atque utilitatem ad—
huc non retinet. Nam primo, Exempla Scriptorum, uti e nostro Codice prodeunt, ab ante editis
saepe differunt. Deinde, Auctor libelli suis ipse verbis novos reconditioresque latinae linguae mo-
dos diserte docet, qui in Exemplis Scriptorum disiectis et extra ordinem huius libelli collocatis ae-
gre admodum ab Eruditis notarentur. Tum denique fieri potest, ut aliqua particula Veterum non-
dum edita in hoc Scripto insit. Qua de re etsi ego interdum suspicatus sum, temporis tamen an-
gustiis pressuS‚ nihil affirmandum putavi. Illud etiam moneo, in Codice nonnisi libros Veterum
laudari, ut mos est Codicum, immo ne lios quidem nominatim interdum designari: me vero, ut
Lectorum commoditati consulerem, non sine gravi mea molestia temporisque iactura capita etiam
pleraque omnia Tullii et Sallustii, Terentii autem et Virgilii versus, quantum in tumultuario opere

licuit, accurate notasse.

1) Loco nuper laudato.

