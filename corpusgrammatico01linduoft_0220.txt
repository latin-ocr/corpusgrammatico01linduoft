204 PRAEFATIO

„omne humanissimi Principis liberalitati etc. referendum sit. ‘⁶ Revera in Codice nostro exstat
quidquid Tullianum Sigonius ex Farnesiano libro compilavit.

4. Andreas Patricius, qui Fragmenta Ciceronis auxit, ad Particulam Tullianae Orationis
inscriptae Quum quaestor Lilybaeo decederet, haec ait: „Fragmentum recens allatum a me ex
„Frontonis quodam libro, qui continet Exempla elocutionum. Quem quidem librum cum Io.
„Zamoscius noster, adolescens litteratissimus, ex ltalia in Poloniam ad me misisset, quoniam antea
„quoque ex eo Sigonius quadraginta fere alia Fragmenta elicuerat, inque suain posteriorem Edi·-
„tionem transtuleram dedi et ipse operam, ut inde etiam et huic nostrae commentationi accessio
„nonnulla quaesita esse vi‹leretur.“ Pergit ibidem Patricius confirmare, auctorem quoque libelli
de Differentiis vocabulorum unum esse eumdemque Frontonem, de quo videlicet loquuntur Gel-
lius Lib. 11. 26. Xlll. 28. XIX. 10. 13. et Macrobius in Saturnalibus (v. l.).

5. Aldus Manutius Sallustii Fragmenta ex libello Frontonis, qui nunc editur, partim
eruit. Ad Historiarum enim Sallustii Lib. l. verba illa Nihil ob tantam mercedem sibi abnuitu-
rOS, sic ait ¹: „Ex Cornelii Frontonis de Exemplis elocutionum libello, nondum edito, quem legi
„commodatum a Scipione Pettio, viro optimo, et singulari quadam in pervestigandis Veterum
„libris diligentia praedito.“

6. Nicolaus quoque Heinsius testis est, hunc libellum a nonnullis Frontoni tribui. Sic
enim ad Gronovium ex Urbe Neapoli scribit²: „Inveni Grammaticorum nonnullorum Opuscula
„hactenus, ni fallor, inedita, magno mihi usui futura, quae omnino velim describere. Inter quos
„ Volusianus est Messus, quem alii Cornelium Frontonem volunt. ls Fragmenta Ciceronis ac Sal-
„lustii multa citat, quae in eorum Operibus frustra quaerantur. In phrasibus minus usitatis anno·

„tandis potissimum occupatur, quas ex quatuor auctoribus selegit, Virgilio, Terentio, ac iis quos
„iam nominavi.“

Ἰ. Ludovicus item Carrio ad Historiarum Sallustii Lib. I. Editionis Gruterianae p. CCCCLI.
sic ait: „Arusianus Messus libello de elocutionum Eavmplis, quem quidam Cor. Frontoni tribuunt,
„haec Sallustiana citat.‘⁶ Quod vero idem addit, inepte et inscienter eum libellum Cor. Fron-
toni adscribi, id demum nos moveret, si assertionis suae argumenta Carrio protulisset.

S. Ianus denique Douza in Notis ad Sallustii Hist. quas videsis iu eadem Gruteriana Edi-
tione, Frontonis esse autumat libellum ex quo multae Sallustii particulae depromptae sunt.

9. Confirmat hanc opinionem simile aliud Opusculum de Dg'fferentiis vocabulorum, quod
Cornelio Frontoni nemo fere abiudicat. Idem scilicet praestat unum in elocutionibus quod alte-
rum in vocabulis: nempe hoc vocabulorum, illud elocutionum differentias notat. Et Frontonem
quidem suorum discipulorum in gratiam grammatica Opera scripsisse mihi facile persuade0. Iam-
vero is imperfectam sermonis latini doctrinam tradidisset, nisi post usum verborum, usum quoque
elocutionum varium docuisset. Haec fere habui quae pro Frontone meo dicerem, cui hunc Elo-
cutionum libellum vindicandum censui. Ceterum eumdem sub Arusiani (seu Volusiani) Messi no-
mine laudant Pierius ad Virgilium, Carrio ad Sallustium , Heinsius ad Valerium Flaccum Ill. 737.
et alibi nec nonin Epis-tulis, lo. Rhodius in Lexico Scriboniano voc. abstinere ab omni re. Fa-
bricius in Bibliotheca latina ³, Burmannus Iunior in Commentario de Vita Heiusii Adversariis huius

1) In Edit. Sallustii Antverpiensi 1564.

2) Epistulae Virorum illustr. Tom. 3. Epist. ad Gronovium 144. p· 181-
3) Edit. Hamburg. 1722· T0111- 3. p. 914.

